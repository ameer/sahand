---
title: کارمزد سبدگردانی
description: همواره باید بخاطر داشته باشیم که شرط و لازم و کافی برای فعالیت در بازارهای مالی داشتن دانش و تجربه ی کافیست،با توجه به ماهیت پرریسک این نوع بازارها،معمولا به افرادی که در این حوزه تخصص و تجربه کافی را ندارند اما علاقه مند به سرمایه گذاری در این نوع بازارها هستند توصیه میشود که بطور غیر مستقیم در این بازارها ورود کنند.
readTime: 6 دقیقه
attachment:
  {
    title: "محاسبه بازدهی سبدگردانی",
    size: 247 KB,
    src: "/docs/calculating-portfolio-efficiency.pdf",
  }
---

همواره باید بخاطر داشته باشیم که شرط لازم و کافی برای فعالیت در بازارهای مالی داشتن دانش و تجربه ی کافیست، با توجه به ماهیت پرریسک این نوع بازارها، معمولا به افرادی که در این حوزه تخصص و تجربه کافی را ندارند اما علاقه مند به سرمایه گذاری در این نوع بازارها هستند، توصیه می‌شود که به‌طور غیرمستقیم در این بازارها ورود کنند.<br>
اطلاق واژه‌ی غیر مستقیم بدین معناست که فرد سرمایه‌گذار از طریق نهادهایی که مجوز فعالیت سبدگردانی یا مشاوره سرمایه‌گذاری را از سازمان بورس و اوراق بهادار دارند، در این بازارها به فعالیت بپردازند.این نهادها برای انجام خدمات سبدگردانی، کارمزدی را تحت عنوان کارمزد سبدگردانی دریافت می‌کنند.<br>

<div class="text-h6 primary--text font-weight-bold text-center mb-5">
کارمزد ثابت مدیریت + کارمزد عملکرد(کارمزد متغیر) = کارمزد سبدگردانی<br>
</div>

نحوه ی محاسبه کارمزد سبدگردانی متشکل از دو بخش است کارمزد ثابت مدیریت سبد و کارمزد عملکرد سبد که متناسب با میزان سودی است که در آن سرمایه‌گذاری محقق شده است. اساس محاسبه کارمزد سبدگردانی مقررات و مصوبات سازمان بورس و اوراق بهادار است که در قرارداد منعقد شده سبدگردان با سرمایه‌گذاران افشا می‌گردد.<br>

### کارمزد ثابت یا کارمزد مدیریت سبد

**کارمزد مدیریت سبد**، درصدی مشخص از میانگین ارزش سبد است که به صورت روزانه در طول قرارداد محاسبه می‌شود و در انتهای قرارداد و توسط شرکت سبدگردان از اصل دارایی شما کسر می‌شود.<br>

### محاسبه کارمزد عملکرد سبد (کارمزد متغیر)

در کنار کارمزد مدیریت سبد، کارمزد عملکرد سبد (درصد سبدگردانی) نیز وجود دارد که ثابت نیست و طبق سود محقق شده و قرارداد نوشته شده می‌تواند متغیر باشد لازم به ذکر است که کارمزد عملکرد تنها در صورتی از مشتری دریافت می‌گردد که بازدهی سبد اختصاصی وی در پایان قرارداد یا به هنگام فسخ آن از جانب وی، بیش از حداقل مقدار تعیین شده در ابتدای قرارداد باشد. نرخ بازدهی مورد نظر و سهم مشتری و سبدگردان از مازاد بازده احتمالی ایجادشده، با توجه به آورده مشتری و در ابتدای قرارداد به صورت توافقی بین طرفین تعیین می‌شود این نرخ می‌تواند به صورت پلکانی نیز تعیین گردد.

### نحوه محاسبه بازدهی

سبدگردان سهند مطابق دستورالعمل‌های مصوب سازمان بورس و اوراق بهادار، دو بازدهی موزون پولی (MWRR) و موزون زمانی (TWRR) را به‌صورت دوره‌ای برای سبدهای اختصاصی مشتریان خود محاسبه می‌کند که نحوه محاسبه این دو بازدهی در فایل پیوست شرح داده شده است:

<download-box :file="attachment"></download-box>
